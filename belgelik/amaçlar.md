# Amaçlar
Türkçe yazılım dili olamaz mı? Türkçe ile yazılım yazılamaz mı? Türkçe ile bilim yapılamaz mı? Bu sorulara yanıtlar veren dünyaca tanınmış bilimciler vardır. Gerek ana dili Türkçe olsun, gerek Türkçe olmasın Türkçe'nin kendisinden etkilenmişler ve yorumlarını dile getirmişlerdir. Bu kişilerden kimileri Johan VANDEWALLE, Oktay SİNANOĞLU, David CUTHELL, Ludwig WITTGENSTEIN idir. 

## Neden Türkçe, Neden Türkçe Yazılım Dili?
Türkçe denildiğinde yalnız bir iki ülkeyi düşünüyorsanız büyük bir yanılgıdasınız demektir. Öncelikle **Neden Türkçe?** sorusuna yanıt verseriz. Yeryüzünde **Türkçe**yi **ana dili**  olarak konuşan kişi sayısı bir görüşe göre 250.000.000 dolaylarında iken kimilerine göre 350.000.000'dan çoktur. Sayıca en çok konuşulan dillerin arasında yerini alır. Türk dillerini, yani Türkçeleri yakın uzak ayırt etmeden tek tek saymak gerekirse.

| Türkçeler           |                      |                     |                         |
| :------------------ |:-------------------- | :------------------ | :---------------------- |
| Türkiye Türkçesi    | Kalay/Halaç Türkçesi | Karakalpak Türkçesi | Uygur Türkçesi          |
| Azerbaycan Türkçesi | Yugur Türkçesi       | Nogay Türkçesi      | Çuvaş Türkçesi          |
| Türkmen Türkçesi    | Yakut Türkçesi       | Sıbır Türkçesi      | Kırım-Tatar             |
| Gagavuz Türkçesi    | Dolgan Türkçesi      | Horosan Türkçesi    | Kumuk Türkçesi          |
| Kazak Türkçesi      | Hakas Türkçesi       | Kaşgay Türkçesi     | Karaçay-Balkar Türkçesi |
| Kırgız Türkçesi     | Şor Türkçesi         | Afşar Türkçesi      | Karaim Türkçesi         |
| Özbek Türkçesi      | Tuva Türkçesi        | Salar Türkçesi      | Çulim Türkçesi          |
| Tatar Türkçesi      | Altay Türkçesi       | Başkurt Türkçesi    | -                       |

İletişim çağının hiç olmadığı ölçüde geliştiği bu çağda Türkçeler de birbirine doğru yakınlaşmaya başladı. Türkçe'nin ortak söz varlığını bir araya getirmek için çalışan toplulukların varlığına değinseriz. Çok yakında bu söz varlığının dillendirilmesi ile karşı karşıya kalacağız... Yerleşim bölgeleri olarak bakarsak en doğumuzda Çin, Kore ve Japonya gibi türlü yönlerden büyüklüğü ile bildiğimiz ülkeler, en batımızda Amerika ve Avrupa ülkeleri, güneyimizde Arap Yarımadası ve Afrika ülkeleri, kuzeyimizde ise Rusya ve komşu ülkeleri yer alırken biz bunların arasında kalmış Türkçe konuşan kişileriz.

Kısaca değindiğimiz bu bilgileri doğru yorumlarsanız Türkçe yazılım dili üzerinde çalışmaları için bir anlam çıkarabilirsiniz. En başta adını andığımız kişilerin ortak görüşlerine dayanarak matematiksel dil olan Türkçeyi bu alanda neden kullanmayalım?

### Neden Türkçe Yazılım Dili?
Neden Türkçe yazılım dili konusuna gelirsek. Öncelikle dilimiz matematiğe en yakın dillerden. Üstelik en eski dillerden. Bu nitelikleri ve özellikleri taşıyan dili yazılım alanında kullanmak en doğru adım olur. Yazılım dilleri İngilizce olur gibi düşüncelere kapılan kişiler yeryüzünde İngilizce olmayan yazılım dillerini bilmiyorlar olsa gerek. Rusların 7, 8 dolaylarında yazılım dilinden tutun Afika bölgesinde kullanılan yazılım diline dek birçok dilde yazılım dili geliştirilip kullanıldığını görebilirsiniz. Bu örnekleri göstermesek bile Türk dilleri üzerinden yazılım dili kullanmamız kendimize bağlı bir bilim alanı oluşturmamız demektir. Bu alanda gün yüzüne çıkmamış yöntemlerin kaynağı biz olduğumuzu düşleyebiliyor musunuz? Yad sözcükler boyunduruğu altına girmiş dili sıyırıp çıkarmakla kalmayıp kendi dilimizden sözler, sözcükler ortaya atacağız ve bu sözcükler yerleşecek.

Bu alan arkasından neleri doğuracak? Türk dillerini öğrenmek isteyen yabancılar çoğalacak. Türkçe öğretmenliği içinde barındırdığı amaçlarının arasına buna bağlı amaçlarda katacak. Bir alan öbür alanlara bağlanmaya başlayacak ve karşılıklı olarak elde edilen yararlar artacak. Ana dilimizle işlerimizi çıkardığımız için kendi aramızda anlaşılır olacağız. İlginizi çekmedi mi? Düşünün İngilizce diliyle çıkan bir yazılım, uygulama gibi ürünler yanında bilmem ne dilleriyle gelirken gözümüz Türkçeyi arar. Kaçında görebiliyoruz?

(ŋη)
